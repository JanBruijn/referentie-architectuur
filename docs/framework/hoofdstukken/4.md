# Referentie-architectuur: _Objectinformatie delen_ 
Data delen binnen het vakgebied van assetmanagement is nog niet gestandaardiseerd. Daarom wordt er in de referentie-architectuur een best practice beschreven die toegepast kan worden in een solution-architectuur. Deze is uiteraard in lijn met de vorige onderdelen van de referentie-architectuur. Hier gaat het name om welke data, tussen welke actoren op zeker moment in het ketenproces gedeeld wordt. Het gaat hier dus om het delen van data binnen een zekere processtappen. Daarbij kunnen de actoren naast personen ook afdelingen, organisaties of systemen zijn. De referentie-architectuur beschrijft: 
* Hoe data gedeeld kan worden.

Momenteel wordt er ook gewerkt ook aan het FDS (Federatief Datastelsel) en het DSGO (Digitaal Stelsel Gebouwde Omgeving). Deze referentie-architectuur moet passen binnen deze twee ontwikkelingen. Om die reden wordt er momenteel expliciet buiten scope verklaard:
 * wie welke rechten heeft (authenticatie en autorisatie);
 * hoe transacties worden gedaan (transactiemodel).

Deze onderdelen worden binnen DSGO en FDS momenteel uitgewerkt en getest. Logischerwijs zal een solution-architectuur deze principes moeten implementeren. 

## Startpunt objectinformatie delen
Binnen dit document staan de FAIR principes centraal. Dit kenmerkt zich voornamelijk door (F), het toekennen van unieke en persistente identificatiecodes aan gegevens en metadata, en deze te beschrijven met rijke metadata die hun indexering en ontdekking mogelijk maken. (A), het gebruik van open en standaard protocollen voor toegang tot gegevens; (I), het gebruik van formele talen en (FAIR) vocabulaires om (meta)data te representeren; en (R), het documenteren van (meta)data met rijke metadata over gebruikslicentie, herkomst en datakwaliteit.

Daarom is er voor RDF gekozen, omdat dit duurzaam en zo breed mogelijk inzetbaar is. Dit document schrijft het gebruik voor van het <a href="https://docs.crow.nl/imbor/uitwisseling_rdf/">‘Adoptie protocol Assetgegevens in RDF’</a>. Dit betreft een best practice die in deze context voorschrijvend gebruikt dient te worden. In principe wordt er alleen gesteld dat RDF gebruikt moet worden, de NEN2660-2 gebruikt moet worden en er worden enkele keuzen gemaakt m.b.t. de geometrie. 

>ADVISEMENT
>TODO: Adoptieprotocol herschrijven voor DOOR ipv BORius?

## Versionering gegevensset
De versioning van een gegevenset kan ingewikkeld worden. In dit document kiezen we voor een eenvoudige methode die principes overneemt van LinkedData en <a href="https://semver.org/lang/nl/">SemVer</a>. In een gegevensmodel moet er het attribuut `owl:versionInfo` zijn. De waarde van deze (annotatie)eigenschap moet voldoen aan de SemVer-principes. Semantic Versioning, vaak afgekort als SemVer, is een versiebeheerschema dat gebruikt wordt om informatie over de aard van veranderingen weer te geven. Het volgt een versienummerformaat met drie delen: `MAJOR.MINOR.PATCH`. In de context van dit document betekent dit:
* `MAJOR` versie: Wordt verhoogd wanneer de set verandert omdat deze nieuwe of veranderde concepten bevat
* `MINOR` versie: Wordt verhoogd wanneer de set verwijderde concepten bevat
* `PATCH` versie: Wordt verhoogd bij bugfixes of kleine typefouten die geen invloed hebben op de semantiek

## Versionering gegevens
Binnen de referentie-architectuur wordt ook de mogelijkheid geboden om de gegevens zelf (naast de gegevensset) te versioneren. Voor deze (instantie)data wordt het temporele aspecten model van de NEN3610 geadopteerd en aanbevolen. Dit referentie-architectuur schrijft hiervoor het gebruik van de <a href="https://docs.crow.nl/imbor/best-practices/#nen3610-temporele-aspecten">‘Best practice NEN3610 Temporele aspecten in een graph’</a> voor omdat dit aansluit bij het uitgangspunt van RDF gebruiken voor objectinformatie delen. Hierin is beschreven in detail hoe dit werkt. In de best practice worden twee opties geboden. Binnen deze referentie-architectuur heeft Optie A de voorkeur om het simpel te houden.