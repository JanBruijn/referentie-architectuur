# Referentie-architectuur: _Informatiekundige standaarden_
Binnen het DOOR programma gaat het er om dat data als een asset behandeld wordt en het niet alleen een input, output of product is. Hiervoor is het streven naar zelf-beschrijvende data van belang. Dat is data die is georganiseerd op zo’n manier dat de betekenis van de data ook ingesloten is. Het betekent dat de data zelf informatie bevat over wat het is, waar het vandaan komt, hoe het is verkregen, wat de kwaliteit is, enzovoort. Het gebruik van zelf beschrijvende data is belangrijk omdat het de efficiëntie van het werken met gegevens kan verhogen. Het kan bijvoorbeeld de tijd die nodig is om te begrijpen wat de gegevens betekenen verminderen, waardoor het mogelijk wordt om snel een volledig inzicht te krijgen in de informatie binnen assetmanagement. 

Wanneer we data zelf beschrijvend willen maken en beheersbaar zullen we ‘één niveau hoger’ moeten gaan denken. Dit is het verschil tussen vanuit de referentie-architectuur het gegevensmodel (of: datamodel, informatiemodel, ontologie) en de doorgaans binnen de solution-architectuur de gegevensset (of: dataset, informatieset). Deze laatste bevat gegevens van daadwerkelijke instanties en de eerste beschrijft de structuur en semantiek. Alle usecases binnen het programma moeten zodoende op dezelfde manier hun informatiestandaarden beschrijven en vastleggen. Hiermee ontstaat een totaal beeld van alle informatie elementen binnen het domein 'Informatiebeheer in de Openbare Ruimte' en dit kan dienen als 
het (toekomstige) referentiearchitectuur informatiemodel. Binnen dit document wordt beschreven: 
* Hoe een informatiekundige standaard vastgelegd moet worden;
* Welk detailniveau dit moet hebben;
* Hoe deze moet worden gepubliceerd.

## Startpunt informatiekundige standaarden
Binnen dit document worden drie bestaande bouwstenen geadopteerd, te weten het [[MIM]], de [[NEN_3610]] en de [[NEN_2660_2_2022]]. Daarnaast is er specifiek voor deze ontwikkeling een best practice [[whitepaper_ontology_alignment]] ontwikkeld. 

### MIM
Het [[MIM]] is de Nederlandse methodiek voor het beschrijven van informatiemodellen in de publieke sector. Door modellen te ontwikkelen die aan het MIM voldoen is een betere borging bij de huidige informatiemodellen en softwareleveranciers geregeld. Het regelt ook meteen de duidelijk splitsing van modellen op 3 niveaus: 
* het begrippenkader (of vocabulaire) dat wat zegt over de (natuurlijke) terminologie (of: universe of discourse), 
* de ontologie (of: klasse-indeling) die wat zegt wat iets is (de typering), en de informatiebehoefte: 
* de derde laag die wat zegt over de specificatie van gegevens. 

Deze scheiding wordt ook expliciet in de publicatie aangebracht zodat 

### NEN3610
De [[NEN_3610]] is een belangrijk puzzelstuk omdat dit enerzijds de semantiek van geo-objecten standaardiseert en anderzijds een invulling geeft aan twee belangrijke zaken bij de gegevensregistratie (het maken van de gegevensset): de identificatiewijze en het temporele aspectenmodel. Deze onderdelen van de norm zorgen voor dus enerzijds voor semantische duidelijkheid bij geo-objecten en anderzijds voor een duidelijke invulling over hoe instanties geïdentificeerd en geversioneerd moeten worden. De norm stelt ook het een en ander over de geometrische representaties. Binnen de referentie-architectuur wordt dit niet geadopteerd/voorgeschreven.

### NEN2660-2
Het andere belangrijke puzzelstuk is de [[NEN_2660_2_2022]]. Deze levert twee hele belangrijke onderdelen, te weten: een praktisch toplevelmodel voor alle ontologieën/modellen binnen de sector en tevens een taalbinding naar de semantic web talen in RDF. Het toplevelmodel zorgt ervoor dat ontologieën op een hoog niveau semantiek delen en dat onderling begrip en uitwisselbaarheid bevorderd wordt. De taalbinding naar RDF zorgt voor een standaardisatie in het gebruik van de semantic web talen. Door de adoptie van de NEN2660-2 wordt gecommitteerd aan de semantic web talen. Als dit het geval is, is het modulair werken ook een kleine stap. Door de NEN2660-2 en de adoptie van LinkedData (RDF) kunnen de modellen klein en overzichtelijk gehouden worden EN in samenhang kunnen worden gebruikt. 

### Ontology alignment
Standaardisatie van het grijze gebied tussen model A en model B is het laatste puzzelstuk. Dit heet alignment. Hiervoor zijn verschillende methoden reeds aanwezig, maar binnen dit document wordt de manier uit [[whitepaper_ontology_alignment]] gehanteerd. 

## Vastlegging informatiekundige standaarden
Het gegevensmodel binnen de referentie-architectuur wordt vastgelegd in RDF volgens de NEN2660-2 taalbindingsregels. Daarnaast zijn er een aantal stelregels van toepassing:

1. Concepten worden in eerste instantie over genomen uit een reeds bestaande ontologie;
   1. De hiërarchie die hierbij gehanteerd moet worden is:
      1. NEN2660-2
      1. NEN3610
      1. IMBOR
      1. Eigen ontologie
2. Aan de reeds bestaande ontologie worden specialisaties toegevoegd als dit nodig is;
3. Een concepten wordt niet verder gespecialiseerd als er geen onderscheidende kenmerken of relaties zijn;
4. Voor attributen gelden dezelfde bovenstaande regels;
5. Voor relaties gelden dezelfde bovenstaande regels.

## Detailniveau informatiekundige standaarden
Het detailniveau voor het gegevensmodel is moeilijk van te voren te bepalen. Dit is erg usecase afhankelijk. De belangrijkste regel is dat gekeken moet worden dat het een generiek (dus organisatie onafhankelijk) concept zou kunnen zijn.

De stakeholders in het ketenproces bepalen in belangrijke mate de diepgang van de uit te wisselen data. Deze diepgang wordt duidelijk uit de usecases en de minimale data set die uitgewisseld moet worden.


## Publicatie informatiekundige standaarden
De NEN2660-2 schrijft publicatie in RDF voor. In dit document nemen we dat advies over. Het MIM en de NEN3610 ondersteunen dit ook. Het ontology alignment whitepaper gaat hier zelfs vanuit. Alle onderdelen van de informatiemodellen in de referentie-architectuur worden daarom gepubliceerd in RDF. Het eindresultaat van de usecases moet daarom ook in RDF aangedragen worden aan de referentie-architectuur.

### Versionering gegevensmodel
In dit document kiezen we voor een eenvoudige methode die principes overneemt van LinkedData en <a href="https://semver.org/lang/nl/">SemVer</a>. In een gegevensmodel moet er het attribuut `owl:versionInfo` zijn. De waarde van deze (annotatie)eigenschap moet voldoen aan de SemVer-principes. Semantic Versioning, vaak afgekort als SemVer, is een versiebeheerschema dat gebruikt wordt om informatie over de aard van veranderingen weer te geven. Het volgt een versienummerformaat met drie delen: `MAJOR.MINOR.PATCH`. In de context van dit document betekent dit:
* `MAJOR` versie: Wordt verhoogd wanneer de set verandert omdat deze nieuwe of veranderde concepten bevat
* `MINOR` versie: Wordt verhoogd wanneer de set verwijderde concepten bevat
* `PATCH` versie: Wordt verhoogd bij bugfixes of kleine typefouten die geen invloed hebben op de semantiek

Links naar een vorige versie kunnen worden gegeven via de `owl:priorVersion` eigenschap.
